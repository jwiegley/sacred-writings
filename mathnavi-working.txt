Translate the following mystical poem in the style of Shoghi Effendi, preferring accuracy and beauty over rhyme:

دست دشمن از سرش کوته نما
اى تو ماه امر و شاه انّما

بنگر اين شمعت که گشته مبتلا
در ميان گِردباد پر بلا

چون ز انوار جمالت نور يافت
پس مکن در نزد امکانش تو مات

چونکه کردى روشنش خامش مکن
چونکه هوشش دادهئى بيهش مکن

اى ز مهرت ذرّه خورشيدى شود
وى ز قهرت شير عصفورى بود

بر وزيده بادها از هر کنار
مانده اين شمعت ميان اى کردگار

گر تو خواهى آب آتش ميشود
ور نخواهى آتش آندم بفسرد

Translate the following mystical poem in the style of Shoghi Effendi, preferring accuracy and beauty over rhyme:

اى ز حکمت ديو گردد همچه حور
وى ز امرت بر دمد از نار نور

گر تو خواهى باد چون دهنى شود
بر فزايد روح و هم نورى بود

اى بهاء اللّه چه نارت بر فروخت
خرمن هستى عشاقان بسوخت

يک شرر از نار بر دلها زدى
صد هزاران سدره بر سينا زدى

پس ز هر دل سدره ها آمد پديد
مو سيا اينجا بسر بايد دويد

تا که نار اللّه معنى را ز جان
بنگريد و وارهيد از قبطيان

اى ذبيح اللّه ز قربانگاه عشق
بر مگرد و جان بده در راه عشق

Translate the following mystical poem in the style of Shoghi Effendi, preferring accuracy and beauty over rhyme:

بى سر و بيجان بيا در کوى يار
تا شوى مقبول اهل اين ديار

وادى عشق است روح اللّه بيا
با صليب از راه و هم بيره بيا

از فلک بگذر هم از معراج جسم
اى تو شاه جان و هم بهاج جسم

بلبل روحى تو بر گلزار روح
باز ميآئى تو مهماندار روح

ساعد شه مسکنت اى باز جان
سوى مقصد آى اينجا رايگان

پس تو هم اى نوح فلک تن شکن
خويش را در بحر نورانى فکن

غرق کن اين نفس و حفظ خود مخواه
تا برون آرى سر از جيب اله

Translate the following mystical poem in the style of Shoghi Effendi, preferring accuracy and beauty over rhyme:

حفظ خواه از شاه و از کشتى مخواه
تا در آئى در پناه حفظ شاه

هم تو اى موسى بطور جان بيا
بگذر از نعل و ردا عريان بيا

تا شوى واقف تو از اسرار نار
ز انکه نار آمد همى از زلف يار

زلف او نارى که سوزد جان عشق
کفر و ايمان هم سرو سامان عشق

زلف او نارى که بر فاران چمد
هم تبارش گردن دوران خمد

بس کن اى ورقا تو از اسرار نار
لؤلؤ جان پيش اين کوران ميار

اين عصا سيفى بود کز دست حق
مى بدرد صف امکان چون ورق

Translate the following mystical poem in the style of Shoghi Effendi, preferring accuracy and beauty over rhyme:

آن عصا از دوحهء بستان دميد
و اين عصا از امر حق آمد پديد

آن عصا از آب و گل آمد برون
اين عصا از نار دل باشد کنون

اين عصا نارى بود کز شعله اش
مى بسوزد پرده هاى غلّ و غش

اين عصا بادى بود کز قوم هود
ميشناسد موءمن از کافر جحود

کشتى آمد آن عصا در عهد نوح
هم عصا در عهد عيسى گشت روح

موسيا نارت ز جان شعله کشيد
پس بطور جان همى بايد رسيد

نعل چه از جان و از ايمان گذر
همچو باد از ملک‍جان پرّان گذر

Translate the following mystical poem in the style of Shoghi Effendi, preferring accuracy and beauty over rhyme:

بر پر از فانى مکان اى طير جان
تا ببزم باقى آن گل رخان

آتش موسى پديد از سدره اش
روح صد عيسى دميد از نفخهاش

نار آن موسى ز طور آمد پديد
نار اين موسى ز جان شعله کشيد

در ميان کوه جان بس فرقها
هست ظاهر چون ثمر از ورقها

سينه اش سينا و نارش نور دوست
کف او بيضا و قلبش طور اوست

اين نه آن بيضا که ز امر آمد پديد
اين همان بيضا که امر آرد پديد

اين زمان فاران عشق آمد پديد
يار ما چون پرده از رخ بر دريد

Translate the following mystical poem in the style of Shoghi Effendi, preferring accuracy and beauty over rhyme:

بوى جان ميآيد اين دم بر مشام
مى ندانم کز کجا آيد مدام

اين قدر دانم که از زلفين يار
ميوزد بوئى که جان گردد نثار

نافه مشک الهى باز شد
جان ما با ياد او همراز شد

اى نسيم صبح روحانى بوز
از سباى قدس رحمانى بوز

تا ز بوى عنبرت جانهاى مست
برپرند از ارض هستى تا الست

چونکه عنقاى بقا از قاف جان
بر پريد او تا هواى لا مکان

هم بيک پر سير آفاق جهان
کرد از تاييد آن سلطان جان

Translate the following mystical poem in the style of Shoghi Effendi, preferring accuracy and beauty over rhyme:

باز آمد اين زمان از عرش يار
نغمه هاى او برونست از شمار

از گل رويش دى آمد چون بهار
و ز لب لعلش شب آمد چون نهار

کار عشاقان ز زلفش شد دراز
جمله معشوقان ز هجرش در نياز

گردن گُردان بمويش در کمند
صفدر يزدان ز تيرش مستمند

از لبش جانهاى عشاقان بلب
هم ز وصلش جان شاهان در طلب

از جمالش چشم جان معنوى
گشت روشن گر تو نيکو بنگرى

گر نبودى چشم او اندر جهان
چشمه هاى نور کى گشتى روان

Translate the following mystical poem in the style of Shoghi Effendi, preferring accuracy and beauty over rhyme:

از گلش بس گلستان آمد پديد
و ز رخش گلهاى معنى بر دميد

نار موسى نور جو در کوى او
جان عيسى روح جو از روى او

گر شبى آيد برون او از حجاب
صد جهان روشن کند چون آفتاب

ليل نبود جز ز زلف آن نگار
صبح نايد جز ز نور روى يار

شهرياران جمله اندر شهر عشق
جان نثار آوردهاند از بهر عشق

از جما ل او جمال ا لّله پديد
وز لبش دل خمر جان اندر کشيد

جملهء عالم بمويش بسته است
هم ز بهرش سينه هاشان خسته است

Translate the following mystical poem in the style of Shoghi Effendi, preferring accuracy and beauty over rhyme:

چون زليخاى جمال آنروى ديد
در مقام دست او دل را بريد

يک نفس از روح خود چون بر دميد
صد هزاران روح عيسى شد پديد

اين نه وصف او بود اى ذو صفات
وصف آن نورى کزو هستت حيات

گر تو بر وصف جمالش پى برى
از هزاران بحر معنى بگذرى

وصف يک پرتو که باشد اينچنين
وصف او خود چون بود ايمرد دين

چشم عاشق چون جمال او بديد
هم ز دنيا هم ز عقبى دل بريد

موج درياهاى عشق از موج او
اوج عنقاهاى عشق از اوج او

Translate the following mystical poem in the style of Shoghi Effendi, preferring accuracy and beauty over rhyme:

چونکه چشم تو ز چشمش نور يافت
ظلم باشد گر بغير او بتافت

چونکه نور از او گرفته چشم جان
حيف باشد گر فتد بر ديگران

چشم تو از چشم حق گشته عيان
تا نه بينى جز جمالش در جهان

سرّ اين سر بسته گفتم اى رفيق
درّ اين در خفيه سفتم اى شفيق

تا نيفتد چشم بد بر روى او
تا نيابد غير راه کوى او

همچنين در کلّ اعضا اين بدان
تا رهى از قيد اين ظلماتيان

گوش تو چون نغمهء رازش شنيد
رازهاى جانى از سازش شنيد

Translate the following mystical poem in the style of Shoghi Effendi, preferring accuracy and beauty over rhyme:

چونکه صنع ايزدى گشته عيان
چشم بر او کن از اين خلق جهان

گر تو با چشمش جهانرا بنگرى
بر هزاران ملک معنى پى برى

مى نبيند چشم او جز روى او
مى نپرد مرغ او جز کوى او

از وصالش جان عشاقان بسوخت
و ز فراقش نار دلها بر فروخت

پس بسوزد عاشق بيجان و سر
هم ز هجر و هم ز وصلش اى پسر

پس تو عشق حق رفيق خود بدان
تا شوى پرّان ز قيد اين جهان

عشق آن باشدکه جان فانى کنى
جان و دل در ملک باقى افکنى

Translate the following mystical poem in the style of Shoghi Effendi, preferring accuracy and beauty over rhyme:

سرّ اين معنى شنو گر پى برى
تا به معراج الهى بر پرى

تا که نخلت بار روحانى دهد
ميوه هاى قدس نورانى دهد

اى نسيم از زلف او عطرى بيار
اى غمام از فضل هو رشحى ببار

تا رياض جان عشاقان او
لاله هاى عشق آرد بس نکو

اين دل عاشق بود عرش اله
چونکه پاک آمد ز قيد ما سواه

چون ز حبّش بيت او معمور شد
او به بيت و بيت او مستور شد

بيت او از سنگ وگِل نبود بدان
بيت او جز دل نباشد اى جوان

Translate the following mystical poem in the style of Shoghi Effendi, preferring accuracy and beauty over rhyme:

چونکه قلبت پاک شد از نور او
شد مقامش چونکه آمد طور او

چونکه بيت اللّه عاشق شد‌ تمام
جلوه معشوق آمد بر دوام

باز عشق آمد حجاب عقل سوخت
خرمن عرفان و علم و فضل سوخت

چونکه غيرش نيست دربيت اى پسر
جمله حکم او بدان تو سر بسر

پس تو چشم و گوش و دست از‌ او بدان
او ببيند او بگيرد آن زمان

جان عارف مسجد اقصاى اوست
مخزن اسرار او ادناى اوست

چاره ئى اکنون ز نو بايد نمود
اين نصيحت را بجان بايد شنود

Translate the following mystical poem in the style of Shoghi Effendi, preferring accuracy and beauty over rhyme:

هم ز هجر و وصل هر دو در گذر
تا رسى در رفرف اصل اى پسر

تا تو در هجرى يقين در آتشى
هم ز وصلش در تب و هم ناخوشى

پاى نه بر عرصه پاک بقا
که بود غيرش در آن ميدان فنا

گر حديث کان لللّه خوانده اى
ور تو رمز ليس غيره ديده اى

پاى همت اندرين ره تو گذار
تا شوى فارغ ز وصل و هجر يار

چونکه دانستى يقين ز اسرار
جان که نباشد غير يزدان در ميان

پس ز آب جان بران خاشاک را
تا ببينى جلوه آن پاک را

Translate the following mystical poem in the style of Shoghi Effendi, preferring accuracy and beauty over rhyme:

تا ببينى تو وصال اندر وصال
تا ببينى در دلت نور جمال

اين بود وصلی که ضد نبود ورا
بلکه هجرش مى نباشد از ورا

وصل و هجر تو بود شرک اى پسر
گر تو دارى گوش بر پند پدر

زين دو عقبه چون هما برپر برو
تا هواى وحدت سلطان هو

ليک ترسم که بلغزد پاى تو
وهم بد پيدا شود در راى تو

واجب آمد شرح اين معنى کنم
بيخ وسواس دل از بُن بر کنم

تا نيفتى زين بيان اندر غرور
وارهى از کبر و ناز و شرّ و شور

Translate the following mystical poem in the style of Shoghi Effendi, preferring accuracy and beauty over rhyme:

وصل او را تو تجلّيش بدان
که شده بيچند و چون در تو عيان

نور او در تو وديعه او بود
جهد آن کن تا که او ظاهر شود

پس تو وصل او ز خود جو اى نگار
تا نه بينى بعد از اين هجران يار

مخزن کنز الهى هم توئى
ليک از غفلت پى اينان دوى

تا نگردد در تو اوصافش عيان
خويش را در هجر و گمراهى بدان

او ز جود خود نکردت بى نصيب
از صفات و اسم و رسمش اى لبيب

او زلطفش بابها بر تو گشود
تو مبند آن باب ها همچون يهود

Translate the following mystical poem in the style of Shoghi Effendi, preferring accuracy and beauty over rhyme:

چون شنيدى‌ ناله نى را ز عشق
اين زمان بشناس او را هم ز عشق

چون شنيدى صوت نى نائى نگر
تا نباشى بى خبر از شه مگر

چونکه نائى در جهان اغيار ديد
زان سبب نى را حجاب خود گزيد

پس تو بر در ‌ اين حجابت يکزمان
تا که جز نائى نه بينى در جهان

همچو صفدر بردران احجاب را
تا ببينى جلوه وهّاب را

همچو نى بخروش تو اندر فراق
تا که آيد نائيت اندر وثاق

چون در آيد نائى دل در خروش
سينه هاى عاشقان آيد به جوش

Translate the following mystical poem in the style of Shoghi Effendi, preferring accuracy and beauty over rhyme:

آتشى بفروز زين نى تو همى
تا بسوزى در جهان وصف منى

از منى چون ميم سوزد در جهان
غير نى باقى نماند در ميان

چونکه گردد چشمت از نورش بصير
غير نائى خود نبينى اى خبير

پس ز نائى بشنو اين اسرارها
تا برى بوئى از اين گلزارها

يک شرر از نار عشقش بر فروخت
خرمن هستى سلطانى بسوخت

چون جمالش پرده از رخ برکشيد
پرده اجلال سلطانان دريد

خورد چون تيرى ز مژگان نگار
بر دريد او صدر جان شهريار

Translate the following mystical poem in the style of Shoghi Effendi, preferring accuracy and beauty over rhyme:

تاج شاهى را ز سر آندم فکند
بنده گشت و آنگه افتاد او به بند

همچو صيدى دست صيادى فتاد
يا چه کاهى در دم بادى فتاد

گر بود پيکى رود سوى عراق
شرح گويد درد هجران و فراق

کز فراقت جان مشتاقان بسوخت
تير هجرت سينهء شاهان بدوخت

در ميان ما و تو اى شهر جان
صد هزاران قاف باشد در ميان

نيست پيکى جز که آه پر شرر
يا رود باد صبا گويد خبر

دست از نخلش بسى کوتاه ماند
جان ز هجرش بحرها از چشم راند

Translate the following mystical poem in the style of Shoghi Effendi, preferring accuracy and beauty over rhyme:

اى صبا از پيش جانان يکزمان
خوش بران تا کوى آن زورائيان

پس بگويش کى مدينه کردگار
چون بماندى چونکه رفت از برت يار

يار تو در حبس و زندان مبتلا
چون حسين اندر زمين کربلا

يک حسين و صد هزارانش يزيد
يک حبيب و اين همه ديو عنيد

چون کليم اندر ميان قبطيان
يا چه روح اللّه ميان سبطيان

همچو يوسف اندر افتاده بچاه
آن چهى که نبودش پايان و راه

بلبلت شد مبتلی اندر قفس
بسته شد هم زين قفس راه نفس
